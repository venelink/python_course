El gos devia bordar quan ha sortit, Teresa Rampell
No ho admetràs però et veus en el mirall
de l'ascensor i et trobes guapa
Uns amics fan sonar el clàxon
des de l'altra banda del carrer
S’obre un motor accelerant
sobre el Pont de Vallcarca
Que soni un rock’n’roll,
que abaixin les persianes tot els comerciants
Que hi hagi una conversa “tonta” sota una lluna clara
El barri dorm tranquil aliè a que hagi arribat el dia gran
La cara de la Teresa s'il•lumina
quan un cotxe ve de cara, ve de cara
Uns “macarres” us saluden al semàfor i somrius
I mentre arranquen el més “xulo”,
abans que se'l mengi la nit, et mira als ulls
I juraries que diu:
Que ve l'amor, que ve l'amor,
que ve l’amor resonant com un exèrcit de timbals
L'amor ja es va propagant com un incendi forestal
Teresa Rampell, avui l'amor, per fi, retorna a la ciutat
Camina decidida entre billars, Teresa Rampell
Detecta els foresters mentre t’apropes a la vostra taula
Desplaça tot el teu talent conscient dels cadascun dels moviments
És el ball dels teus malucs el balanceig de les arracades
I ja no importen tant i semblen lluny
tots els desastres que hagis fet
I passa un enemic i feu les paus amb un brindis de "cubates"
I mentre et cantem milers d'homes
al món amb gavardina de passeig
Somien en trobar una dona amb la teva cara,
amb la teva cara
A les teles interrompen uns minuts els videoclips
I ara hi surt un periodista estressat pels teletips
I no hi ha volum però juraries que diu:
Que ve l'amor, que ve l'amor
que ve l'amor resonant com un incendi de timbals
l'amor ja es va propagant com un virus tropical
Teresa rampell, avui l'amor, per fi, retorna a la ciutat
L'amor retorna, Teresa, i ja diries que el comences a notar
És a les mans de la gent, és als joves quan ballen
I reconeixes una força antiga i sense discussió t'hi entregaràs
I foradaràs els seus racons per revelar el poder que s'hi amaga
L'amor retorna, Teresa, i ja diries que el comences a notar
I ets un nàufrag que ha decidit tastar l'aigua salada
I ets un nàufrag que ha decidit tastar l'aigua salada
I ets un nàufrag que ha decidit tastar l'aigua salada,
l'aigua salada
